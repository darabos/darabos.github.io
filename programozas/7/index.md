---
layout: programozas
title: Felhasználók
comments: true
---

# Felhasználók

Az előző leckében [sikerült a mérési adatokat egy adatbázisban tárolni](../6). Csak annyi a gond,
hogy mindenki minden adathoz hozzáfér. Most megoldjuk, hogy mindenki csak a saját babája adatait
tudja módosítani.

Régen minden weboldalon külön kellett regisztrálni, az ember mindenhol megadta ugyanazt a jelszót,
és ha a száz weboldal közül egynek betörtek a rendszerébe és megszerezték a jelszavunkat, akkor
a másik kilencvenkilencbe is be tudtak lépni a nevünkbne.

Ma kicsit jobb a helyzet, mert sok helyen Facebook, Twitter vagy Google felhasználónkkal tudunk
belépni. A felhasználónak könnyebb, gyorsabb, biztonságosabb, és nekünk sem kell saját felhasználói
azonosító rendszert fejlesztenünk. A Facebookos belépés a legelterjedtebb, úgyhogy én is ezt választom.
